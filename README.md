#### Hc32f460kct6 Marlin

## Kobra_Neo-Czech
**Firmware pro tiskárnu ANYCUBIC Kobra Neo**, který přidává podporu české lokalizace.

Bohužel se mi přes všechny snahy nepovedlo přidat podporu UTF-8 české lokalizace pro přidání diakritiky, proto jsou všechny překlady bez diakritiky pro správné zobrazení.

Přidává taky podporu příkazů M117 (psaní vlastních zpráv - nebo další funkce z Ultimaker Cura) a M73 (nastavení progresu tisku v % - z Ultimaker Cura)

### Jak nahrát firmware
Pro nahrání firmware si stačí stáhnout již zcompilovaný [firmware.bin](https://github.com/Kuba1842/Kobra_Neo/releases) soubor, ten vložit na prázdnou SD kartu.
Prázdnou SD kartu následně vložit do vypnuté tiskárny a tiskárnu zapnout. Po zapnutí bude přibližně 30 sekund černý displej, což značí nahrávání firmwaru.
Následně se zobrazí klasicky ANYCUBIC logo a je hotovo..

- SD karta musí být úplně prázdná a obsahovat jen a pouze soubor "firmware.bin"
- Po úspěšném nahrání firmwaru SD kartu odeberte - při dalším spuštění by došlo k dalšímu přehrání firmwaru.

### Nastavení české lokalizace
Stačí jít do Menu > Language a vybrat Czech

### Chybějící překlad
Je možné, že některý překlad bude chybět. V tom případně stačí napsat, pokusím se případně doplnit.